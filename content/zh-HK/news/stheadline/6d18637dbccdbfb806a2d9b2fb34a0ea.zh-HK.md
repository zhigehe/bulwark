---
title: "鄧麗欣邀梁仲恆任MV男主角  Stephy情感爆發喪流淚   阿炳10度低溫拍落水戲勁專業"
date: "2025-02-11 18:50:52"
summary: "鄧麗欣（Stephy）最近推出新歌《不可得》，邀得好戲之人梁仲恆（阿炳）擔任MV男主角。 ..."
categories:
  - "stheadline"
lang:
  - "zh-HK"
translations:
  - "zh-HK"
tags:
  - "stheadline"
menu: ""
thumbnail: ""
lead: ""
comments: false
authorbox: false
pager: true
toc: false
mathjax: false
sidebar: "right"
widgets:
  - "search"
  - "recent"
  - "taglist"
---

![ 鄧麗欣（Stephy）最近推出新歌《不可得》，邀得好戲之人梁仲恆（阿炳）擔任MV男主角。](https://image.stheadline.com/f/680p0/0x0/100/none/5b1eb219b6d3c3da7f60cca701c882be/stheadline/inewsmedia/20250211/_2025021118343239216.jpg)

 鄧麗欣（Stephy）最近推出新歌《不可得》，邀得好戲之人梁仲恆（阿炳）擔任MV男主角。




鄧麗欣（Stephy）最近推出新歌《不可得》，邀得好戲之人梁仲恆（阿炳）擔任MV男主角。拍攝當日氣溫急降，阿炳於清晨五時冒着10度低溫拍落水戲，笑言甘為Stephy拚命演出，獲對方大讚專業。他在MV中有連場內心戲，情感爆發兼出動真眼淚，非常考演技。而同樣是好戲之人的Stephy拍攝與劉皓嵐（飾演阿炳童年）分離場口時更真情流露，淚流滿面，演出細膩動人！

阿炳被騙以為同Stephy一齊落水
-----------------

《不可得》MV從阿炳的夢境出發，講述當人面對失去時的抉擇，阿炳解釋說：「故事中嘅男仔嘗試喺夢中搵返心入面一直缺失嘅嘢，當失去親人或者好重要嘅關係時要點面對？會治理好傷口定帶住創傷走落去？」MV其中一幕講到阿炳在夢中遇溺，雖然拍攝清晨氣溫只有10度，不過阿炳笑言在水中掙扎加促血氣運行，所以並沒有想像般寒冷。每當他一上水，工作人員立即為他披上保暖氈保暖。阿炳搞笑表示：「本身有少少想推，但因為導演Kendra話Stephy會同我一齊落水，我即刻拚咗條命出去，點知原來係騙局嚟。」Stephy鬼馬回應說：「嗱！唔關我事，我係唔知呢單嘢，我一早講咗唔會落水。我心諗，阿炳咁好嘅，咁樣落水都肯。」二人互望大笑後，Stephy感激說：「你真係好好，好多謝你！」

MV另外一幕講到阿炳夢見小時候與Stephy相處的美好時光，Stephy與飾演阿炳童年的劉皓嵐一同吃飯，還親手切蘋果給對方，場面溫馨。她隨後帶着行李離開，皓嵐追到門前，二人對望相擁時，Stephy淚流滿面難掩不捨之情，場面感人。阿炳呷醋表示：「皓嵐同Stephy有對手戲，但我冇，我就覺得唔公平嘅。」他忍不住大笑，續說：「我以為有落水戲，最後直頭連對手戲都冇，天大騙局。（Stephy：咁你而家係咪想走？）唔係！我見到你都開心。」
 ![阿炳於清晨五時冒着10度低溫拍落水戲。](https://image.hkhl.hk/f/1024p0/0x0/100/none/c4eaeb7c2a4ac33cd62effa31677917b/2025-02/Bing_1.jpg)


阿炳於清晨五時冒着10度低溫拍落水戲。



 ![每當阿炳一上水，工作人員立即為他披上保暖氈保暖。](https://image.hkhl.hk/f/1024p0/0x0/100/none/70ed29f7818a4f12b5d16ec22412e21b/2025-02/Bing_2.jpg)


每當阿炳一上水，工作人員立即為他披上保暖氈保暖。



 ![阿炳在MV中有連場內心戲，情感爆發兼出動真眼淚。](https://image.hkhl.hk/f/1024p0/0x0/100/none/8487bfedb630abfd6723b3f1dec6222e/2025-02/Bing_cry1.jpg)


阿炳在MV中有連場內心戲，情感爆發兼出動真眼淚。



 ![阿炳非常緊張自己的表現。](https://image.hkhl.hk/f/1024p0/0x0/100/none/79af9bad848cc6d1b6a912f4a1cc1daf/2025-02/DSC00048.jpg)


阿炳非常緊張自己的表現。



 ![阿炳呷醋表示：「皓嵐同Stephy有對手戲，但我冇。」](https://image.hkhl.hk/f/1024p0/0x0/100/none/685719fb9c6ee2abbc8bf6e0352d4a6d/2025-02/DSC00376.jpg)


阿炳呷醋表示：「皓嵐同Stephy有對手戲，但我冇。」



 ![二人唯一同場的戲份。](https://image.hkhl.hk/f/1024p0/0x0/100/none/222ce4d67f46b5c9beab08b2bc94aea3/2025-02/DSC00392.jpg)


二人唯一同場的戲份。



 ![Stephy邀得好戲之人梁仲恆擔任MV男主角外，另外又找來劉皓嵐去飾演阿炳童年。](https://image.hkhl.hk/f/1024p0/0x0/100/none/417dbd8e034e53f6b640e3e5d7cfaedf/2025-02/DSC01634.jpg)


Stephy邀得好戲之人梁仲恆擔任MV男主角外，另外又找來劉皓嵐去飾演阿炳童年。




新歌專誠搵小克填詞
---------

新歌《不可得》由賴映彤（小彤）作曲及監製、小克填詞，Stephy表示今次的音樂班底堪稱是天衣無縫的組合，全新曲風務求為歌迷帶來驚喜。她說：「同小彤傾嘅時候，大家都好有共識向邊個方向行，收到曲之後就即刻諗起小克，好想佢幫我填詞。歌曲所講嘅係我一直想講，人成日追求好多嘢，但呢啲嘢到底係咪需要呢？當你失去時，又會諗係咪真係擁有過？我成日都會有呢啲矛盾嘅諗法，好鍾意份詞，唔會好講道理，又貼合到大家嘅生活，成個配合係天衣無縫。」

將於3月舉行首個紅館演唱會的Stephy亦有透露籌備情況，說：「心情都幾複雜，最近要處理好多嘢，例如呢首歌，新鮮錄好幾日就嚟拍MV，仲有啲電影宣傳。除咗呢啲，剩低嘅時間就一心一意準備演唱會。」阿炳問：「會唔會跳舞？」Stephy說：「點都要跳少少」，及後原地跳了一下，阿炳笑說：「睇得出有練喎，非常期待！」
 ![Stephy與飾演阿炳童年的劉皓嵐一同吃飯。](https://image.hkhl.hk/f/1024p0/0x0/100/none/c0064dd390f3ff3e53a5e8ba8502fb7c/2025-02/DSC00492.jpg)


Stephy與飾演阿炳童年的劉皓嵐一同吃飯。



 ![還親手切蘋果給對方，場面溫馨。](https://image.hkhl.hk/f/1024p0/0x0/100/none/522b6de413c7208a1e014b6cab121b0f/2025-02/DSC00539.jpg)


還親手切蘋果給對方，場面溫馨。



 ![她隨後帶着行李離開，皓嵐追到門前，二人對望相擁時。](https://image.hkhl.hk/f/1024p0/0x0/100/none/e094b649c3ac2a3a8351c272b19abe12/2025-02/DSC00637.jpg)


她隨後帶着行李離開，皓嵐追到門前，二人對望相擁時。



 ![之後Stephy瀟灑的離開。](https://image.hkhl.hk/f/1024p0/0x0/100/none/14ed75c51602ebad1eb96dddc0fb7302/2025-02/DSC00652.jpg)


之後Stephy瀟灑的離開。



 ![新歌《不可得》由賴映彤（小彤）作曲及監製、小克填詞，Stephy表示今次的音樂班底堪稱是天衣無縫的組合。](https://image.hkhl.hk/f/1024p0/0x0/100/none/e4a741f33d5cdd2d1f664cda73a8b6d3/2025-02/DSC01231.jpg)


新歌《不可得》由賴映彤（小彤）作曲及監製、小克填詞，Stephy表示今次的音樂班底堪稱是天衣無縫的組合。



 ![Stephy好鍾意份詞，唔會好講道理，又貼合到大家嘅生活，](https://image.hkhl.hk/f/1024p0/0x0/100/none/308fe3adcc6b6f4e07d46c180ce9a8c4/2025-02/DSC01572.jpg)


Stephy好鍾意份詞，唔會好講道理，又貼合到大家嘅生活，



 ![阿炳問Stephy演唱會會唔會跳舞？Stephy說：「點都要跳少少」，及後原地跳了一下](https://image.hkhl.hk/f/1024p0/0x0/100/none/47de4822b6bf75a6c88159a1ea1f51f1/2025-02/DSC01621.jpg)


阿炳問Stephy演唱會會唔會跳舞？Stephy說：「點都要跳少少」，及後原地跳了一下



 ![Stephy拍攝與劉皓嵐（飾演阿炳童年）分離場口時真情流露，淚流滿面，演出細膩動人！](https://image.hkhl.hk/f/1024p0/0x0/100/none/aaa8eecca3507c4b9733475e899256d5/2025-02/Stephy_cry.jpg)


Stephy拍攝與劉皓嵐（飾演阿炳童年）分離場口時真情流露，淚流滿面，演出細膩動人！

[stheadline](https://std.stheadline.com/realtime/article/2052175/即時-娛樂-鄧麗欣邀梁仲恆任MV男主角-Stephy情感爆發喪流淚-阿炳10度低溫拍落水戲勁專業)
