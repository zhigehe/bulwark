---
title: "張運兒不怕單身過情人節  自製甜品慶祝一樣好快樂丨獨家"
date: "2025-02-11 08:05:51"
summary: "張運兒不怕單身過情人節  自製甜品慶祝一樣好快樂丨獨家         張運兒（Yoona）..."
categories:
  - "stheadline"
lang:
  - "zh-HK"
translations:
  - "zh-HK"
tags:
  - "stheadline"
menu: ""
thumbnail: ""
lead: ""
comments: false
authorbox: false
pager: true
toc: false
mathjax: false
sidebar: "right"
widgets:
  - "search"
  - "recent"
  - "taglist"
---

![張運兒不怕單身過情人節  自製甜品慶祝一樣好快樂丨獨家](https://image.stheadline.com/f/680p0/0x0/100/none/c8cb189df91a622ce7004e07eca016f9/stheadline/inewsmedia/20250211/_2025021101071113606.jpg)

張運兒不怕單身過情人節 自製甜品慶祝一樣好快樂丨獨家




張運兒（Yoona）最近推出創作新歌《無人陪我也很快樂》，吐露獨處也可以過得很精彩心情，就算單身過情人節亦不覺孤單，更可自製甜品慶祝，她還示範Tiramisu杯送給讀者和粉絲，不過將來也希望找到個為她下廚的另一半。採訪：杜杜 形象:Peli Lam@pelilam 髮型:Aki Choi@akichoi@The Attic Hong Kong@theattichongkong化妝:Man Man@manmanflm服裝:@athenaeum\_m
 ![目前單身的Yoona，暫時未試過為另一半下廚。](https://image.hkhl.hk/f/1024p0/0x0/100/none/8061acf7c998b637c85dd73c0a82b9b2/2025-02/IMG_4867.JPG)


目前單身的Yoona，暫時未試過為另一半下廚。



 ![目前單身的Yoona，暫時未試過為另一半下廚。](https://image.hkhl.hk/f/1024p0/0x0/100/none/28d81b318e602c047c85fbcada1ce5fd/2025-02/IMG_4885.JPG)


目前單身的Yoona，暫時未試過為另一半下廚。




本身是K-pop迷的Yoona，一直恨有配合舞蹈的作品，《無人陪》令她如願以償，「感覺好唔同，以前cover K-pop嘅歌係唔使唱，𠵱家要顧埋唱， 而且作為藝人唔係動作好睇就得，仲要做好表情管理，係難㗎！但好開心𠵱家有自己作品同屬於自己嘅舞蹈。」
 ![Yoona在《無人陪我也很快樂》MV，首次以跳唱歌手形象亮相。](https://image.hkhl.hk/f/1024p0/0x0/100/none/216009cd351fa3976ec81878cbc2969b/2025-02/10_1_14.jpg)


Yoona在《無人陪我也很快樂》MV，首次以跳唱歌手形象亮相。



 ![MV 中，Yoona一個人在遊樂場玩，一樣好盡興。](https://image.hkhl.hk/f/1024p0/0x0/100/none/99dfd29afe930c3a8faefc53139bab04/2025-02/01_1_14.jpg)


MV 中，Yoona一個人在遊樂場玩，一樣好盡興。




**一個人玩錄歌解悶**

歌曲主題來自Yoona和老闆兼製作人楊鎮邦，同樣是「Ｉ」人的感受，「我哋成日覺得過時過節點解一定要一班人呢？！自己一個都可以好開心，唔一定要有人陪先得，獨處都可以自得其樂。」一個人過節，興趣多多的她也不愁寂寞，「試過有次生日，咁啱打8號風球，冇得食生日蛋糕，仲要留喺屋企過，都冇乜嘢喎！冇得出去玩咪睇吓戲、睇吓書、打吓機一樣好開心，同埋我好鍾意玩錄歌，試過用啲唱歌Apps錄鍾意嘅歌，一錄就3、4個鐘。」
 ![Yoona跟老闆兼製作人楊鎮邦同是「Ｉ」人，好享受孤獨感。](https://image.hkhl.hk/f/1024p0/0x0/100/none/d758183cb1b684d46a90ddb3768fc045/2025-02/04.Jpg)


Yoona跟老闆兼製作人楊鎮邦同是「Ｉ」人，好享受孤獨感。



 ![Yoona整抺茶Tiramisu杯送給大家慶祝情人節，想知製作過程就要留意她的社交平台啦！](https://image.hkhl.hk/f/1024p0/0x0/100/none/497a6c1cc05bd7f50b4474efb00fbcc9/2025-02/IMG_4914_0.JPG)


Yoona整抺茶Tiramisu杯送給大家慶祝情人節，想知製作過程就要留意她的社交平台啦！




就連情人節，Yoona一樣不用有任何儀式感，「如果有另一半，可能出去食餐飯慶祝，但𠵱家情人節一定要慶祝，都係為咗刺激消費啫！我唔受呢套，平時對我好，日日開心過就OK，如果淨係嗰日對我好，好似好作狀！」她就算冇人送，親自整情人節甜品一樣好開心，仲即場示範整Tiramisu杯，「我本身最鍾意抺茶口味，有人會覺得Tiramisu好膩，抺茶有啲苦澀就會冇咁膩，而且呢款比較簡單唔使焗，有雪櫃就得，初學者都OK。」不過她坦承希望搵到個為她下廚的男仔，「當然會加分，會覺得好貼心，好似睇《黑白大廚》咁，認真做事嘅男人最吸引。」
 ![Yoona整Tiramisu杯的材料好簡單，隨時都整到。](https://image.hkhl.hk/f/1024p0/0x0/100/none/4283a9dcd64ccf44a652511375b1e5b2/2025-02/IMG_4823.JPG)


Yoona整Tiramisu杯的材料好簡單，隨時都整到。



 ![Yoona認為這個甜品步驟不複雜，很適合初學者。](https://image.hkhl.hk/f/1024p0/0x0/100/none/e5685c129b2c2fe20c96a54115612f5f/2025-02/IMG_4852.JPG)


Yoona認為這個甜品步驟不複雜，很適合初學者。



 ![為了配合情人節，Yoona專登用抺茶粉加上心心。](https://image.hkhl.hk/f/1024p0/0x0/100/none/0ffa43061aacb08a8c3d73e53d144d99/2025-02/IMG_4904.JPG)


為了配合情人節，Yoona專登用抺茶粉加上心心。

[stheadline](https://std.stheadline.com/realtime/article/2051994/即時-娛樂-張運兒不怕單身過情人節-自製甜品慶祝一樣好快樂丨獨家)
