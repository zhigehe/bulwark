---
title: "林作支持富商養小三可冇責任即撇 遭五索出手掌摑  自爆為小朋友已搬屋9次"
date: "2025-02-11 15:21:00"
summary: "林作最近又孖裕美、五索頻頻拍片。       已婚大生銀行主席馬清鏗早前被《東周刊》獨家爆出..."
categories:
  - "stheadline"
lang:
  - "zh-HK"
translations:
  - "zh-HK"
tags:
  - "stheadline"
menu: ""
thumbnail: ""
lead: ""
comments: false
authorbox: false
pager: true
toc: false
mathjax: false
sidebar: "right"
widgets:
  - "search"
  - "recent"
  - "taglist"
---

![林作最近又孖裕美、五索頻頻拍片。](https://image.stheadline.com/f/680p0/0x0/100/none/e6ccecdb8fdb059a5288bc58a32b7690/stheadline/inewsmedia/20250211/_2025021115174564135.jpg)

林作最近又孖裕美、五索頻頻拍片。




已婚大生銀行主席馬清鏗早前被《東周刊》獨家爆出與巨咪網紅「五索」鍾睿心（Rachel）暗交9年，並誕下4名孩子，林作其後表示要與五索「割蓆」，但最近又孖裕美、五索頻頻拍片，而最新短片就講到「點解有錢人好多時租屋唔買屋？」

買樓隨時變負資產
--------

林作表示很多有錢人寧願租貴樓，也不會買樓，「睇過一本書發現有錢人識計數，原來租樓真係抵玩過買一棟山頂嘅樓 （五索：尤其是豪宅，你諗吓幾億嘅樓，你可以幾十萬租到）啱啱Mandy Lieu 同洗米華個豪宅都十零萬租出，但如果你真係買樓就負資產，俾錢係多過收錢，已經唔係講緊呢兩年嘅樓價。」

裕美後悔買了2個單位
----------

裕美就非常認同，更自爆自己已買了兩個單位，現在非常後悔，「如果可以回到過去，我係唔會買，而家呢個年代唔蝕已經偷笑。」五索則表示：「我自住嗰間一定唔會買，因為我年幾搬一次，如果你真係信風水，每年個流年飛星都係唔一樣，所以點解我每年幾就會搬一次呢，就係咁嘅原因，咁事實證明追流年飛星係有用嘅。」五索續撥撥頭髮，自豪地表示：「你睇吓我而家幾紅，幾好幾有錢，你睇吓林作就係一直住喺嗰個物業，你睇吓佢住到幾楣 ！唔得！」不過，二人卻笑言其實是用同一個風水師。
 ![三人最新拍的短片就講到「點解有錢人好多時租屋唔買屋？」](https://image.hkhl.hk/f/1024p0/0x0/100/none/8231da1fa24f163cb439e6ee7f7c89e1/2025-02/IMG-20250211-WA0003.jpg)


三人最新拍的短片就講到「點解有錢人好多時租屋唔買屋？」



 ![林作表示很多有錢人寧願租貴樓，也不會買樓。](https://image.hkhl.hk/f/1024p0/0x0/100/none/0cd2bbf71f9d34fccc71630755fec1e7/2025-02/IMG-20250211-WA0004.jpg)


林作表示很多有錢人寧願租貴樓，也不會買樓。



 ![ 裕美就非常認同，更自爆自己已買了兩個單位，現在非常後悔。](https://image.hkhl.hk/f/1024p0/0x0/100/none/8656151b97ccf21a7a296ff59b699e50/2025-02/IMG-20250211-WA0005.jpg)


裕美就非常認同，更自爆自己已買了兩個單位，現在非常後悔。



 ![林作最後總結「租屋比買屋好」道理就是拍拖與結婚的分別。](https://image.hkhl.hk/f/1024p0/0x0/100/none/8438d41e05fda4f07f913172b39c77a6/2025-02/IMG-20250211-WA0006.jpg)


林作最後總結「租屋比買屋好」道理就是拍拖與結婚的分別。



 ![五索出手掌摑了林作幾個巴，場面搞笑。](https://image.hkhl.hk/f/1024p0/0x0/100/none/18a27f58c6e8a173050c1130c97229c3/2025-02/IMG-20250211-WA0007.jpg)


五索出手掌摑了林作幾個巴，場面搞笑。



 ![林作之前表示要與五索「割蓆」。](https://image.hkhl.hk/f/1024p0/0x0/100/none/f77439e949f65d7ca2ccc03842f4241c/2025-02/WNE07P05240125.jpg)


林作之前表示要與五索「割蓆」。



 ![ 已婚大生銀行主席馬清鏗早前被《東周刊》獨家爆出與巨咪網紅「五索」鍾睿心（Rachel）暗交9年。(圖片提供 :《 東周刊》)](https://image.hkhl.hk/f/1024p0/0x0/100/none/f2508521eac0c104e8236d04935b4e79/2025-02/WNE07P07240125.jpg)


已婚大生銀行主席馬清鏗早前被《東周刊》獨家爆出與巨咪網紅「五索」鍾睿心（Rachel）暗交9年。(圖片提供 :《 東周刊》)



 ![五索說因為每一年都生一個，所以要經常搬屋。](https://image.hkhl.hk/f/1024p0/0x0/100/none/54bb688913788b30912148cc6aefe65e/2025-02/Z01.jpg)


五索說因為每一年都生一個，所以要經常搬屋。



 ![馬清鏗對五索如珠如寶，兼且寵愛有加。（圖片提供 :《東周刊》）](https://image.hkhl.hk/f/1024p0/0x0/100/none/fe95e935dba3da518b06354c456617ea/2025-02/173925761926055.jpg)


馬清鏗對五索如珠如寶，兼且寵愛有加。（圖片提供 :《東周刊》）




林作支持租屋比買屋好
----------

  

林作最後總結「租屋比買屋好」道理就是拍拖與結婚的分別：「拍拖等於租樓，結婚等於買樓，一於拍拖唔好結婚，一於租樓唔好買樓！所以我係支持富商唔結婚淨係拍拖，最多小三嘅啫，冇責任，隨時走得！」在旁的五索即笑言：「咩隨時走得？你死啊？」然後出手掌摑了林作幾個巴，場面搞笑。

其後，五索再於社交網轉發短片，並自爆已經搬過九次屋：「我人生已經搬屋9次，除了信風水，最大嘅原因係因為每一年都生一個，房間不夠用了。」

[stheadline](https://std.stheadline.com/realtime/article/2052117/即時-娛樂-林作支持富商養小三可冇責任即撇-遭五索出手掌摑-自爆為小朋友已搬屋9次)
