---
title: "星8卦丨「富豪」呃錢呃極有人落搭 申請破產連累老友正人渣"
date: "2025-02-11 11:35:48"
summary: "星8卦丨「富豪」呃錢呃極有人落搭 申請破產連累老友正人渣       「富豪」用移形換影方法..."
categories:
  - "stheadline"
lang:
  - "zh-HK"
translations:
  - "zh-HK"
tags:
  - "stheadline"
menu: ""
thumbnail: ""
lead: ""
comments: false
authorbox: false
pager: true
toc: false
mathjax: false
sidebar: "right"
widgets:
  - "search"
  - "recent"
  - "taglist"
---

![星8卦丨「富豪」呃錢呃極有人落搭 申請破產連累老友正人渣](https://image.stheadline.com/f/680p0/0x0/100/none/5fa6ff4bcef2f5deec8680a5b92ed828/stheadline/inewsmedia/20250210/_2025021019402555519.jpg)

星8卦丨「富豪」呃錢呃極有人落搭 申請破產連累老友正人渣




「富豪」用移形換影方法幫自己甩咗一大筆外債，好唔負責任咁鬆人，以為自己叻到曉飛。回歸本業，以為將老竇盤生意搞大佢，點知遇着疫情加埋北上投資呢幾年死晒，仲要掂房地產，所以一衰起上嚟真係累全家。

相關閱讀：[星8卦丨「太太」得「富豪」照顧為面子嫁「明星」 做兼職養家財來自有方](https://www.stheadline.com/realtime-entertainment/3426300/%E6%98%9F8%E5%8D%A6%E4%B8%A8%E5%A4%AA%E5%A4%AA%E5%BE%97%E5%AF%8C%E8%B1%AA%E7%85%A7%E9%A1%A7%E7%82%BA%E9%9D%A2%E5%AD%90%E5%AB%81%E6%98%8E%E6%98%9F-%E5%81%9A%E5%85%BC%E8%81%B7%E9%A4%8A%E5%AE%B6%E8%B2%A1%E4%BE%86%E8%87%AA%E6%9C%89%E6%96%B9)

背後啲朋友都笑佢，話「富豪」成世人最叻玩財技，完全唔係做實事嘅人，而且做乜都係割禾青，自己掂人哋蝕，呢種唔熟唔食嘅性格，身邊啲富貴朋友知㗎，但就偏偏每次都仲有人落搭。呢個世界就係咁，你喺呢個圈子呃完人錢，去到另一個圈子一樣有人上吊，仲以為自己係醒嗰個，唔會咁容易死喺佢手上，甚至諗到自己要起佢飛腳，成為大贏家。

相關閱讀：[星8卦丨「歌女」追「阿叔」諗住有錢搵 兩面不是人遇渣男撇清不倫戀](https://www.stheadline.com/realtime-entertainment/3425015/%E6%98%9F8%E5%8D%A6%E4%B8%A8%E6%AD%8C%E5%A5%B3%E8%BF%BD%E9%98%BF%E5%8F%94%E8%AB%97%E4%BD%8F%E6%9C%89%E9%8C%A2%E6%90%B5-%E5%85%A9%E9%9D%A2%E4%B8%8D%E6%98%AF%E4%BA%BA%E9%81%87%E6%B8%A3%E7%94%B7%E6%92%87%E6%B8%85%E4%B8%8D%E5%80%AB%E6%88%80)

結果係呢一鋪係全人類都以為冇事，一定贏嘅情況下，敵唔過天意同大環境，好幾個同「富豪」 拍住上，本嚟現金多個借貸嘅實業家，其中一個幾乎連超級豪宅賣埋至可以補住名譽，唔使破產。「富豪」又點下場？身邊有實力嘅都搞成咁，佢本身冇實事求是同求生技能嘅太子爺，已經開始將僅餘無幾嘅樓同錢過晒畀老婆，係夠期日子做手續唔還錢甩身，由得啲朋友死，繼續唔負責任，好彩今次件事會通天，唔係畀佢過埋關繼續呃人就冇天理！

相關閱讀：[星8卦丨「鬼妹」做「高佬」女朋友 當賭債肉償扭曲關係分手](https://www.stheadline.com/realtime-entertainment/3424301/%E6%98%9F8%E5%8D%A6%E4%B8%A8%E9%AC%BC%E5%A6%B9%E5%81%9A%E9%AB%98%E4%BD%AC%E5%A5%B3%E6%9C%8B%E5%8F%8B-%E7%95%B6%E8%B3%AD%E5%82%B5%E8%82%89%E5%84%9F%E6%89%AD%E6%9B%B2%E9%97%9C%E4%BF%82%E5%88%86%E6%89%8B)

[stheadline](https://std.stheadline.com/realtime/article/2051939/即時-娛樂-星8卦丨-富豪-呃錢呃極有人落搭-申請破產連累老友正人渣)
