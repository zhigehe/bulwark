---
title: "【幾時先上到市？】特朗普搞到Shein倫敦IPO又要推遲？"
date: "2025-02-14 16:05:44"
summary: "【Now財經台】雖然美國總統特朗普(Donald Trump)喺取消中國小額包裹關稅豁免問題上彈出彈..."
categories:
  - "now_finance"
lang:
  - "zh-HK"
translations:
  - "zh-HK"
tags:
  - "now_finance"
menu: ""
thumbnail: ""
lead: ""
comments: false
authorbox: false
pager: true
toc: false
mathjax: false
sidebar: "right"
widgets:
  - "search"
  - "recent"
  - "taglist"
---

【Now財經台】雖然美國總統特朗普(Donald Trump)喺取消中國小額包裹關稅豁免問題上彈出彈入，雖然已暫緩執行，但已經對中國跨境電商喺美國嘅生意造成損害。Shein嘅生意亦下滑。據《彭博》報道，Shein美國銷售由今年2月5日開始，連續5日跌16%至41%，扭轉1月底嘅增長勢頭，反映消費者擔心有機會要畀額外費用，寧願唔Shopping。

此外，Shein原本諗住喺美國掛牌，之後因為不斷遇到阻滯，轉戰倫敦申請上市，據英國傳媒最新報道，集團倫敦上市計劃可能又要押後至今年下半年，可謂頭頭碰著黑。

對於Shein計劃喺倫敦上市，英國商業大臣韋諾韜(Joanthan Reynolds)就話，如果一家公司喺當地有好多生意，最理想嘅方法係由英國監管。佢又指，批唔批准Shein上市，係由英國金融行為監管局決定。

[now_finance](https://finance.now.com/news/post.php?id=905896)
